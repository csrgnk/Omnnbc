<div style="text-align: center; font-family: 'Arial', sans-serif; padding: 20px;">

  <p><strong>Anjaneya Dandakam Telugu Lyrics: ఆంజనేయ దండకం తెలుగు సాహిత్యం. హనుమంతుని శక్తిని, కీర్తిని వర్ణించే ఈ అద్భుతమైన దండకాన్ని భక్తితో పఠించి ధైర్యాన్ని పొందండి.</strong></p>

  <hr style="width: 50%; border: 1px solid #ddd;">

  <h3>Anjaneya Dandakam telugu lyrics (ఆంజనేయ దండకమ్):</h3>

  <p>శ్రీ ఆంజనేయం ప్రసన్నాంజనేయం</p>
  <p>ప్రభాదివ్యకాయం ప్రకీర్తి ప్రదాయం</p>
  <p>భజే వాయుపుత్రం భజే వాలగాత్రం భజేహం పవిత్రం</p>
  <p>భజే సూర్యమిత్రం భజే రుద్రరూపం</p>
  <p>భజే బ్రహ్మతేజం బటంచున్ ప్రభాతంబు</p>
  <p>సాయంత్రమున్ నీనామసంకీర్తనల్ జేసి</p>
  <p>నీ రూపు వర్ణించి నీమీద నే దండకం బొక్కటిన్ జేయ</p>
  <p>నీ మూర్తిగావించి నీసుందరం బెంచి నీ దాసదాసుండవై</p>
  <p>రామభక్తుండనై నిన్ను నేగొల్చెదన్</p>
  <p>నీ కటాక్షంబునన్ జూచితే వేడుకల్ చేసితే</p>
  <p>నా మొరాలించితే నన్ను రక్షించితే</p>
  <p>అంజనాదేవి గర్భాన్వయా దేవ</p>
  <p>నిన్నెంచ నేనెంతవాడన్</p>
  <p>దయాశాలివై జూచియున్ దాతవై బ్రోచియున్</p>
  <p>దగ్గరన్ నిల్చియున్ దొల్లి సుగ్రీవుకున్-మంత్రివై</p>
  <p>స్వామి కార్యార్థమై యేగి</p>
  <p>శ్రీరామ సౌమిత్రులం జూచి వారిన్విచారించి</p>
  <p>సర్వేశు బూజించి యబ్భానుజుం బంటు గావించి</p>
  <p>వాలినిన్ జంపించి కాకుత్థ్స తిలకున్ కృపాదృష్టి వీక్షించి</p>
  <p>కిష్కింధకేతెంచి శ్రీరామ కార్యార్థమై లంక కేతెంచియున్</p>
  <p>లంకిణిన్ జంపియున్ లంకనున్ గాల్చియున్</p>
  <p>యభ్భూమిజం జూచి యానందముప్పొంగి యాయుంగరంబిచ్చి</p>
  <p>యారత్నమున్ దెచ్చి శ్రీరామునకున్నిచ్చి సంతోషమున్‌జేసి</p>
  <p>సుగ్రీవునిన్ యంగదున్ జాంబవంతు న్నలున్నీలులన్ గూడి</p>
  <p>యాసేతువున్ దాటి వానరుల్‍మూకలై పెన్మూకలై</p>
  <p>యాదైత్యులన్ ద్రుంచగా రావణుండంత కాలాగ్ని రుద్రుండుగా వచ్చి</p>
  <p>బ్రహ్మాండమైనట్టి యా శక్తినిన్‍వైచి యాలక్షణున్ మూర్ఛనొందింపగానప్పుడే నీవు</p>
  <p>సంజీవినిన్‍దెచ్చి సౌమిత్రికిన్నిచ్చి ప్రాణంబు రక్షింపగా</p>
  <p>కుంభకర్ణాదుల న్వీరులం బోర శ్రీరామ బాణాగ్ని</p>
  <p>వారందరిన్ రావణున్ జంపగా నంత లోకంబు లానందమై యుండ</p>
  <p>నవ్వేళను న్విభీషుణున్ వేడుకన్ దోడుకన్ వచ్చి పట్టాభిషేకంబు చేయించి,</p>
  <p>సీతామహాదేవినిన్ దెచ్చి శ్రీరాముకున్నిచ్చి,</p>
  <p>యంతన్నయోధ్యాపురిన్‍జొచ్చి పట్టాభిషేకంబు సంరంభమైయున్న</p>
  <p>నీకన్న నాకెవ్వరున్ గూర్మి లేరంచు మన్నించి శ్రీరామభక్త ప్రశస్తంబుగా</p>
  <p>నిన్ను సేవించి నీ కీర్తనల్ చేసినన్ పాపముల్‍ల్బాయునే భయములున్</p>
  <p>దీరునే భాగ్యముల్ గల్గునే సామ్రాజ్యముల్ గల్గు సంపత్తులున్ కల్గునో</p>
  <p>వానరాకార యోభక్త మందార యోపుణ్య సంచార యోధీర యోవీర</p>
  <p>నీవే సమస్తంబుగా నొప్పి యాతారక బ్రహ్మ మంత్రంబు పఠియించుచున్ స్థిరమ్ముగన్</p>
  <p>వజ్రదేహంబునున్ దాల్చి శ్రీరామ శ్రీరామయంచున్ మనఃపూతమైన ఎప్పుడున్ తప్పకన్</p>
  <p>తలతునా జిహ్వయందుండి నీ దీర్ఘదేహమ్ము త్రైలోక్య సంచారివై రామ</p>
  <p>నామాంకితధ్యానివై బ్రహ్మతేజంబునన్ రౌద్రనీజ్వాల</p>
  <p>కల్లోల హావీర హనుమంత ఓంకార శబ్దంబులన్ భూత ప్రేతంబులన్ బెన్</p>
  <p>పిశాచంబులన్ శాకినీ ఢాకినీత్యాదులన్ గాలిదయ్యంబులన్</p>
  <p>నీదు వాలంబునన్ జుట్టి నేలంబడం గొట్టి నీముష్టి ఘాతంబులన్</p>
  <p>బాహుదండంబులన్ రోమఖండంబులన్ ద్రుంచి కాలాగ్ని</p>
  <p>రుద్రుండవై నీవు బ్రహ్మప్రభాభాసితంబైన నీదివ్య తేజంబునున్ జూచి</p>
  <p>రారోరి నాముద్దు నరసింహ యన్‍చున్ దయాదృష్టి</p>
  <p>వీక్షించి నన్నేలు నాస్వామియో యాంజనేయా</p>
  <p>నమస్తే సదా బ్రహ్మచారీ</p>
  <p>నమస్తే నమోవాయుపుత్రా నమస్తే నమః</p>

  <hr style="width: 50%; border: 1px solid #ddd; margin-top: 20px;">

  <p><strong>Thank you for watching Anjaneya Dandakam telugu lyrics (ఆంజనేయ దండకమ్).</strong></p>

  <p>Please watch to: <br>
    <a href="https://omnnbc.com/anjaneya-dwadasha-nama-stotram/" target="_blank">Anjaneya Dwadasha Naam Stotram lyrics</a>
  </p>

  <p>And <br>
    <a href="https://omnnbc.com/bheema-roopi-maha-rudra-english-lyrics/" target="_blank">Bheema Roopi Maha Rudra English lyrics</a>
  </p>

  <p>Follow us on: <br>
    <a href="https://www.youtube.com/c/NamoNarayanayaBhakthichannel" target="_blank" style="color: red; font-weight: bold;">YouTube channel</a>
  </p>

</div>
